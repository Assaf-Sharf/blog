---
layout: single
title: "Звіт директора КЗО НВК № 125 ДМР (2016-2017 н.р.)"
permalink: /reports/
author_profile: true
---

## Неповна середня школа № 125 збудована в 1962 році.

### Проектна потужність – **206** учнів.

В школі – 9 класів, в них навчається **170** учень. Школа з українською мовою навчання. Працює за п’ятиденним навчальним тижнем в одну зміну. За проханням батьків дітей, що проживають на ж/м Шевченко, була відновлена робота дошкільного навчального закладу.

З 1 вересня 2003 р. школа реорганізована в комунальний заклад освіти **«Навчально-виховний комплекс №125 «загальноосвітній навчальний заклад – дошкільний навчальний заклад»** - це навчальний заклад I-II ст. (І ст. – початкова школа, ІІ ст. – основна школа, дошкільний навчальний заклад), що забезпечує реалізацію права громадян на здобуття дошкільної та базової середньої освіти. Мета реорганізації – забезпечення стабільного поповнення контингенту учнів школи, які раніше переходили до інших шкіл, безперервність виховання і навчання. Зарахування дітей дошкільного віку до НВК здійснюється згідно Статуту НВК №125, Положенню про дошкільний навчальний заклад на безконкурсній основі, відповідно до території обслуговування. До першого класу шкільного підрозділу переводяться діти, як правило, з шести років.

В дошкільному навчальному закладі створено **2** групи кількістю 48 вихованців  (І група – 2-4 роки, ІІ група – 4-6 років). Працює **3** вихователі, музичний керівник, керівник гуртка англійської мови, інструктор з фізкультури.

## Заклад пройшов державну атестацію освітньої діяльності (2010 рік).

Організація освітньої роботи в дошкільних навчальних закладах у 2016/2017  навчальному році здійснюється відповідно до Законів України «Про освіту», «Про дошкільну освіту», Базового компоненту дошкільної освіти, Концепції Національно-патріотичного виховання дітей та молоді, інших нормативно-правових актів.

Відповідно до листа МОН України «Щодо порядку розроблення програм для дошкільних навчальних закладів» № 1/9-369 від 27.05.2010 року в освітній роботі з дітьми дошкільного віку вихователі ДНЗ НВК  використовують елементи  додаткових освітніх програм,  що мають відповідні грифи Міністерства освіти і науки України. Зокрема, це такі програми:

- „Впевнений старт”, програма розвитку дітей старшого дошкільного віку (наказ МОН України про її затвердження та впровадження № 1111 від 23.11.2010 року), якою передбачено орієнтири змістового наповнення освітньої роботи з 5-річними дітьми.  Нею також користувалась вчитель початкової школи Литвиненко О.В. при плануванні та проведенні занять «Школи майбутнього першокласника»;
- «Дитина в дошкільні роки», програма  розвитку дітей ( лист МОН про надання грифу  «Рекомендовано Міністерством освіти і науки України» № 1/11-11178 від 08.12.2010), яка конкретизує зміст Державної базової програми «Я у Світі» по кожному окремому року життя дітей;
- „Дитина”, програма розвитку дітей (лист МОН про надання грифу  «Рекомендовано Міністерством освіти і науки України» № 1/11-11177 від  08.12.2010), яка визначає зміст, обсяг, порядок подачі дітям освітнього матеріалу, орієнтує на комплексну реалізацію виховних та навчальних завдань з поступовим ускладненням на кожному віковому періоді, що забезпечує цілісний гармонійний розвиток особистості дитини.

## Режим роботи дитячого садка з 7.00 до 19.00.

Виконуючи державне замовлення на перебудову змісту і структури сучасної освіти в Україні, підпорядковуючи свою діяльність головній меті освіти району – забезпечення модернізації освіти відповідно до вимог української державності, рівного доступу до якісної освіти, перехід освіти на державно-громадські засади функціонування – адміністрація та педагогічний колектив НВК № 125 протягом 2016 – 2017 навчального року проводили цілеспрямовану роботу по модернізації, гуманізації цілей і принципів освітньої роботи з дітьми, забезпечення права громадян на загальну середню освіту на рівні державних стандартів, соціальний захист учнів та вчителів.

## В НВК працює – **20** педагогів, з них мають:
- звання “Учитель-методист”	- **2**
- звання “Старший учитель” - **6**
- категорію “Спеціаліст вищої категорії” - **10**
- категорію “Спеціаліст першої категорії”	- **2**
- категорію “Спеціаліст другої категорії”	- **0**
- категорію “Спеціаліст” - **3**
- без категорії - **5**
- серед яких:
  * працюючих пенсіонерів - **2**
  * нагороджені знаком “Відмінник освіти України” - **1**

Системність в кадровій роботі, традиції забезпечують комплектування НВК педагогічними кадрами на 100% (вакансій протягом навчального року по НВК не було). В НВК працюють 20 педагогічних працівників. Вищу освіту мають 17 педагогів, що складає 85,2%. За минулий рік підвищив свою кваліфікаційну категорію 1 педагог, отримують вищу освіту 2 вихователя.

В 2004 році  відділом освіти був започаткований районний конкурс педагогічної майстерності «Урок року». За 2004 – 2006 навчальні роки жоден вчитель не прийняв участь у професійному конкурсі.

У 2007 році відкритий урок (курс “Я і Україна”) на тему: “Весна в природі” у 2 класі СШ № 39 показала вчитель НВК Прозоровська Г.В.

У 2009 році І місце у конкурсі «Урок року» в номінації «Образотворче мистецтво» посіла вчитель Прозоровська Г.В.  

У 2010 році вчитель зарубіжної літератури Смєрдова М.О. пройшла вийшла у ІІ тур змагань.

У 2011 році дипломантом районного фахового конкурсу стала вчитель української мови та літератури Тенета Н.В.

У 2013 році вчителі Черноус Г.І. (правознавство), Ушакова О.В. (початкова школа) успішно пройшли І тур фахового конкурсу, Черноус Г.І. є учасником очного туру районних змагань.

У 2014 році вчитель української мови та літератури Тенета Н.В., вчитель світової літератури Смєрдова М.О. були учасниками заочного туру конкурсу «Урок року».

За підсумками 2016-2017 н.р. грамотою департаменту освіти і науки Дніпропетровської облдержадміністраціїї нагороджена заступник директора з НВР, вчитель англійської мови Ганістрат С.В., дипломом управління спорту департаменту гуманітарної політики Дніпровської міської ради – вчитель фізичного виховання Товстолєс О.В.

Участь  вчителів  НВК  у конкурсі “Урок року”, інших фахових конкурсах  – предмет постійного  піклування і уваги адміністрації та педколективу.

В основу діяльності педколективу у 2016-2017 н.р. було покладено виконання Конституції України, Законів «Про освіту», «Про загальну середню освіту», «Про фізкультуру і спорт», «Про мови в Україні», «Про дошкільну освіту», Указу Президента України №926/2010 «Про заходи щодо забезпечення пріоритетного розвитку освіти в Україні», Указу Президента України № 161/2010 від 15.02.2010 «Про концепцію державної мовної політики», соціальних ініціатив Президента «України: діти – майбутнє України», Указу Президента України «Про оголошення 2016 року роком англійської мови в Україні», Наказу МОН № 641 від 16.06.15 року «Про затвердження Концепції національно-патріотичного виховання дітей і молоді, Заходів щодо реалізації Концепції національно-патріотичного виховання дітей і молоді та методичних рекомендацій щодо національно-патріотичного виховання y загальноосвітніх навчальних закладах», Наказу Міністерства освіти і науки України від 29 травня 2015 року № 585 «Про затвердження змін до навчальних програм для загальноосвітніх навчальних закладів II ступеня», Наказу Міністерства освіти і науки України від 29 травня 2015 року № 584 «Про затвердження змін до навчальних програм для 1–3-х класів загальноосвітніх навчальних закладів», Наказу Міністерства освіти і науки України 08 квітня 2015 року № 412 «Про затвердження Інструкції щодо заповнення Класного журналу для 1-4-х класів загальноосвітніх навчальних закладів»,  Наказу МОН № 412 від 08.04.15 р. «Про затвердження гранично допустимого навчального навантаження на дитину у дошкільних навчальних закладах різних типів та форм власності»,  Листа МОН № 1/9-296 від 09.06.2016 року «Про структуру 2016/2017 навчального року та навчальні плани загальноосвітніх навчальних закладів», Листа МОН № 1/9-315 від 16.06.16 року «Щодо організації освітньої роботи в дошкільних навчальних закладах у 2016/2017 навчальному році», Наказ МОЗ № 234 від 24.03.16 року «Про затвердження Санітарного регламенту для дошкільних навчальних закладів», Програми розвитку освітньої галузі  м. Дніпра на 2011-2018 роки, міських та районних довгострокових програм.

Школа має достатню матеріальну базу. Всі класи з 1 по 9 відбувають навчання у приміщенні школи. В школі функціонує 1 група продовженого дня. В школі 10 навчальних кабінетів, працює комп’ютерний клас, кабінет музики, спортивна зала, актова зала, бібліотека, яка має читальну залу. В школі є куточок бойової слави, куточок історії рідного краю. Постійно функціонує виставка дитячої творчості “Світ дитячих захоплень».

Дошкільний навчальний заклад займає окреме приміщення, яке розраховане на утримання двох груп (дві спальні, дві роздягальні, дві зали, кабінет медсестри, кабінет методиста, кухня). Пральня знаходиться у будівлі поруч.

## Навчально-виховний комплекс знаходиться на газовому опалені, яке здійснюється автономною котельнею.

Школа працює над проблемою *«Формування соціально адаптованої здорової творчої особистості дитини через системну реалізацію індивідуальних креативних здібностей»*, у виховній роботі реалізує філософію особистісного виховання через вивчення індивідуальних особливостей учнів. Аналіз рівня виховної роботи педагогічного колективу по різним напрямам роботи з учнями. Батьки учнів, члени ради навчального закладу є частково організаторами, помічниками і активними учасниками виховних заходів, відкритих уроків, навчально-виховного процесу в цілому.

Методична робота НВК № 125 у 2016 – 2017 н.р. була спрямована на виконання Законів України "Про освіту", "Про загальну середню освіту”, Національної доктрини розвитку освіти в Україні, Державного стандарту початкової освіти, загальної середньої освіти, Програми впровадження у навчально-виховний процес загальноосвітніх навчальних закладів інформаційно-комунікаційних технологій, Програми підвищення якості шкільної природничо - математичної освіти, Програми національно-патріотичного виховання учнів, реалізацію першого підготовчого етапу обласного науково-методичного проекту «Освітні стратегії соціалізації особистості громадянського суспільства».

Протягом 2016 – 2017 н.р. педколектив НВК працював на моделюючому етапі реалізації обласного науково-методичного проекту «Освітні стратегії соціалізації особистості громадянського суспільства». Науково-методична проблема НВК - «Формування соціально адаптованої здорової творчої особистості дитини через системну реалізацію індивідуальних креативних здібностей», проведено інструктивно-методичні наради з питань організації методичної роботи НВК на ІІ етапі роботи над проблемою з керівниками ШМО, розроблено і реалізовано заходи щодо організації роботи на І етапі дослідження єдиної науково-педагогічної проблеми.

На виконання Указу Президента України № 926/2010 «Про заходи щодо забезпечення пріоритетного розвитку освіти в Україні», Указу Президента України № 161/2010 від 15.02.2010 року «Про концепцію державної мовної політики», Розпорядження  Кабінету Міністрів України № 1720-р від 27.08.2010р. «Про схвалення Концепції Державної цільової соціальної програми підвищення якості шкільної природничо-математичної освіти на період до 2015 року», наказу МОН України № 58 від 26.01.2011р. «Про затвердження Концепції літературної освіти», листа Міністерства освіти і науки, молоді та спорту України № 1/12-1598 від 25.03.2011р. «Щодо виконання Державної програми розвитку і функціонування української мови», Листа МОН № 1/9-783 від 08.11.13 року «Щодо проведення моніторингу якості загальної середньої освіти» педколективом НВК системно ведеться моніторинг знань учнів 2-9 класів з предметів базового компоненту за І, ІІ семестри 2016-2017 н.р.,, аналіз рівня індивідуальних навчальних досягнень учнів початкової школи (техніка читання, швидкість письма).

Моніторинги рівня індивідуальних навчальних досягнень учнів (на основі порівняння рівня індивідуальних навчальних досягнень учнів за І та 11 семестри)  та якості навчання з предметів інваріантної частини навчального плану розкрили наступні проблеми:

1. Наявність у кожному класі учнів, які за підсумками річного оцінювання мають з лише одного, двох навчальних предметів достатній рівень навчальних досягнень (до рівня відмінників «не дотягують»: 8 клас – 2 учениці (Демків Ю. (всесвітня історія), Переверзєва М. (всесвітня історія, історія України)), 6 клас – 4 учня ( Данько Д., Карнаухова А. (математика, іноземна мова), Пашковський Ю. (українська мова), Латинін К. (математика)), 4 клас – 2 учениці (Демчук  А. (англ. мова), Мордакіна А. (іноземна мова).
2. Наявність у кожному класі учнів, які за підсумками річного оцінювання мають з лише одного, двох навчальних предметів середній рівень навчальних досягнень (до достатнього рівня  «не дотягують»: 8 клас – 1 учениця (Кравцова М. (фізичне виховання )) ; 6 клас – 2 учня (Пашковська М. (іноземна мова), Фоєвий С. (математика)); 5 клас – 3 учня (Денисенко О. ( українська мова, іноземна мова), Кутенко В. (іноземна мова), Собакарь Ю. (іноземна мова, математика)), 4 клас – 2 учні (Данілін Д. (математика), Кручковська З. (іноземна мова)).
3. Наявність у кожному класі учнів, які за підсумками річного оцінювання мають з лише одного, двох навчальних предметів початковий рівень навчальних досягнень (до середнього рівня  «не дотягують»: 8 клас – 1 учень (Мамренко М. (іноземна мова, історія України); 6 клас –  1 учениця (Верзун О. . (іноземна мова), 3 клас – 1 учень (Руденко К. (математика)).
4. Аналіз рівня навчальних досягнень учнів з предметів інваріантної частини навчального плану  дає можливість спроектувати напрями роботи педколективу. У розрізі трьох навчальних років необхідно відмітити:
  * Математика: суттєве зниження рівня навчальних досягнень учнів при переході до основної школи (4 – 5 клас), стабілізація рівня навчальних досягнень у 6 -8 класах.
  * Географія, історія: суттєвих коливань рівня навчальних досягнень учнів немає.
  * Укр.мова: зниження (крім 8 класу)	рівня навчальних досягнень учнів
  * Англ.мова: суттєвих коливань рівня навчальних досягнень учнів немає.
  * Хімія: суттєве зниження рівня навчальних досягнень учнів у 8 класі порівняно з 7 класом.

На виконання Листа МОН №1/9-437 від 17.08.2016 року «Щодо методичних рекомендацій про викладання навчальних предметів у загальноосвітніх навчальних закладах та враховуючи дані моніторингу рівня навчальних досягнень учнів НВК:
- Вчителю укр.мови і літератури на 2016-2017 н.р. спрямувати педагогічну роботу на виконання наступних завдань:
  1. вироблення у учнів стійкої мотивації у вивченні мови;
  2. формування вмінь і навичок комунікативно доцільно користуватися засобами мови в різноманітних ситуаціях спілкування;
  3. засвоєння учнями мовних знань, умінь і навичок;
  4. становлення гуманістичного світогляду, формування інтелекту і духовного світу учнів, прилучення їх до національних і загальнолюдських цінностей.
- Вчителям англійської мови необхідно звернути увагу на:
  1. підвищення інтересу вихованців до предмета;
  2. базування викладання теоретичного матеріалу з предмета на життєвих компетенція особистості;
  3. провести серію відкритих занять з предмета з запрошенням батьків (з метою наголосити на необхідності самостійної роботи вдома).
- Вчителям математики звернути увагу на:
  1. застосування підходу до навчально-виховного процесу, який передбачає розвиток особистості, спрямований на активне і конструктивне входження у сучасні суспільні процеси та досягнення високого рівня самореалізації;
  2. при викладанні та перевірці засвоєння навчального матеріалу використовувати індивідуальний підхід до учнів, враховуючи особливості особистості дитини;
  3. формування інтересу учнівської молоді до природничо-математичних наук.
- Вчителю історії у роботі необхідно використовувати:
  1. при підготовці до уроку – елементи інноваційних педагогічних технологій;
  2. індивідуальний підхід до викладання навчального матеріалу та оцінювання знань учнів;
  3. життєвий досвід, історичні факти конкретної місцевості як базу для теоретичних знань з предмету.
- Вчителям географії необхідно використовувати:
  1. при підготовці до уроку – елементи інноваційних педагогічних технологій;
  2. індивідуальний підхід до викладання навчального матеріалу та оцінювання знань учнів;
  3. життєвий досвід, історичні факти конкретної місцевості як базу для теоретичних знань з предмету.
- Вчителю фізики:
  1. формування інтересу вихованців до предмету;
  2. повне виконання практичної частини курсу;
  3. індивідуальний підхід до викладання навчального матеріалу та оцінювання знань учнів:
  4. систематичне використання демонстраційних методів під час викладання та закріплення навчального матеріалу.
- Вчителю світової літератури спрямувати педагогічну роботу на виконання наступних завдань:
  1. формування у учнів стійкої мотивації до вивчення літератури;
  2. формування вмінь і навичок комунікацій;
  3. становлення гуманістичного світогляду, формування інтелекту і духовного світу учнів, прилучення їх до національних та загальнолюдських цінностей.

Втілюючи Концепцію профілізації старшої школи, в НВК у 2015 – 2016 навчальному році індивідуально з учнями працювали вчителі НВК над поглибленим вивченням окремих предметів (курси математики, фізики, логіки за вибором, курси «Розвиток техніки читання», «Практика правопису», факультатив «Історія рідного краю», “Місто мого дитинства”, курс “Цікаве спілкування ”).

## Аналіз участі вихованців НВК в районних предметних олімпіадах 2016 – 2017 навчального року (21 учасник)

Зафіксовано ріст рівня підготовки учнів (2015-2016 н.р. - 9 призерів і переможців, 2016-2017 н.р. – 16 призерів і переможців районного туру). У 2016-2017 н.р. учні школи посіли призові місця у **районних олімпіадах**:
- з математики – Ім. Цимбал Є., 6 кл., ІІм. Вужва С., 9 кл., вч. Шаманська В.Н., ІІм. Пашковський Ю, 7кл., вч. Горбунова В.М., Ім
- з англійської мови Ткачова К., 8 кл., Демків Н., 9 кл,, вч.Ганістрат С.В., ІІм.
- з географії, Переверзєва М., 8 кл., Ім з історії, Демків Н., 9 кл., ІІІм
- з історії Переверзєва М., 8 кл., вч.Черноус Г.І., ІІм.
- з фізики Вужва С., 9 кл, Цимбал Є. 7 кл, Ткачова К., 8 кл.,
- з біології Ім. Собакарь Л., 9 кл., ІІІм. Демків Ю., 8 кл., вч.Ганістрат С.В.,
- з музики ІІІм Гурьба А., вч.Іванова О.М.,
- з художньої культури ІІІм. Вужва С.,8 кл., Демків Н., 9 кл., вч.Прозоровська Г.В.

Учні школи брали участь у **районних конкурсах**: з української мови ім. П. Яцика, конкурсі читців поезії, літературно-мистецькому святі «Собори наших душ» - номінація «проза» - Ім. Демків Н., 9 кл., Мамренко М., 8 кл., Маціон Є., 6 кл., вч. Тенета Н.В., стали лауреатами районних виховних програм-конкурсів «Півгодинки на цікавинки», вчитель Самарська Р.В., «Відкрий для себе Україну», вчитель Гостєва Ю.В., «Первоцвіт», вчитель Прозоровська Г.В. Учні НВК вибороли ІІІ м. у районному конкурсі «Екотворчість», вчитель Прозоровська Г.В. Були надіслані дитячі роботи на конкурс «Крок у майбутнє…», вчитель Горбунова В.М., «Зоряне коло» - І місце в районі, місті, вчитель Іванова О.М., Тенета Н.В.

У **міській, обласній** олімпіадах з англійської мови Демків Н., 9 кл., посіла Ім., вчитель Ганістрат С.В.

Цей рух вперед необхідно підтримати подальшою стабільною роботою над цим питанням адміністрації та вчителів-предметників.

Наші учні - учасники районних програм: «Фестиваль країн ООН», вчитель Носик Г.І., «Жахлива рука – скосила мільйони життів», вчитель Шаманська В.Н., і конкурсів: «Новорічна іграшка», «Мій рідний край – моя земля», конкурсів дитячого малюнку тощо.

У **районних** змаганнях з стрітболу серед дівчат команда НВК посіла І м., а хлопці вийшли у фінал змагань, вчитель Товстолєс О.В.

У **міському** турі конкурсу «Собори наших душ» Демків Н., 9 кл., Мамренко М., 8 кл., Маціон Є.,6 кл. посіли Ім., вчитель Тенета Н.В. У конкурсі «Лист Діду Морозу» Коганова С. одержала перемогу і була нагороджена квитком до цирку, вчитель Литвиненко О.В., на конкурс «Пролісок», «Вода – джерело життя» учні НВК вибороли п’ять призових місць (вч. Тенета Н.В., Горбунова В.М.), заклад є абсолютним переможцем конкурсу.

Дружина юних пожежних і рятувальників закладу є переможцем районного і міського фестивалів команд ДЮПр, дипломантом – обласного конкурсу.

Спортивні досягнення вихованців НВК: переможці **(І-ІІІ місця) обласних** чемпіонатів:
- з греблі –Григор’єва В., 8 кл.,
- з рукопашного бою та інших видів боротьби – Назаров Д., Мерлич А., Соколянський М., Буданов Д., 4 кл., Григор’єв Л., 8 кл.;
- переможці **Всеукраїнських** змагань на кубок України з комбат дзю-дзюцу Назаров Д., Мерлич А., 4 кл.(ІІ, ІІІм.)

У нас навчаються призери і дипломанти (1-ІІ місця) Всеукраїнських конкурсів спортивно-бальних танців Латинін К., 6 кл., східних танців та конкурсу солістів белліданс «Зіркове СОЛО»- Ім., Демків Ю., 8 кл., народних танців - Переверзєва М., 8 кл., Бондаренко Х., 6 кл

У **Міжнародних** змаганнях з куодай-дзюдо Шилова К., 6 кл., посіла ІІ місце.

Вихованці колективу вчителів та батьків НВК – активні учасники конкурсів: Міжнародного рівня: «Кенгуру», Всеукраїнського рівня: «Колосок», «Гринвіч», «Соняшник», «Геліантус», «Левеня», «Бобер», «Кришталева сова» тощо.

Шкільне пошуково-дослідницьке товариство «Мудра сова» об’єднує творчих учнів. 16 учнів працюють над пошуковими проектами, захист яких проводиться з використанням мультимедійних засобів.

У школі працюють гуртки: спортивні (баскетбол, рукопашний бій), туристсько-краєзнавчий, танцювальний, вокальний, англійської мови, квілінгу, «Юний журналіст». Традиційно проходять виставки творчих робіт учнів НВК.

## Традицією шкільного життя стало і проведення щорічних свят на мікрорайоні НВК.

В цьому році крім Осіннього ярмарку започатковано проведення Масляної.

На виконання Указу Президента України від 09.10.2001р. № 941/2001 «Про додаткові заходи щодо забезпечення розвитку освіти в Україні», Указу Президента «Про Національну програму «Діти України», Указу Президента «Про програму роботи з обдарованою молоддю», відповідно до вимог законів України «Про освіту» від 23.05.1991р. № 1060 (зі змінами від 01.06.2010р. №2289-VI включно), «Про загальну середню освіту» від 13.05.1995р. №651-XIV (зі змінами від 06/07/2010, №2442-VI включно), «Про сприяння соціальному становленню та розвитку молоді в Україні», Положення про Всеукраїнські учнівські олімпіади, турніри, конкурси з навчальних предметів, конкурси-захисти науково-дослідницьких робіт, олімпіади зі спеціальних дисциплін та конкурси фахової майстерності, затвердженого наказом Міністерства освіти і науки, молоді та спорту України від 22.09.2011р. №1099, зареєстрованого в Міністерстві юстиції України 17.11.2011р. за №1318/20056, шкільної комплексної програми «Творча обдарованість» на період 2011-2017 років, наказу від 02.09.2016р. № 108 «Про організацію пошуково-дослідницької роботи в НВК №125», з метою підтримки інтелектуально обдарованої молоді, розвитку потенціалу обдарованих учнів в напрямку аналітичної діяльності, підвищення рівня розвитку інформаційної культури в межах науково-пошукової діяльності у НВК №125 протягом 2016-2017 н.р. працювало пошуково-дослідницьке товариство «Мудра сова», яке об’єднує учнів і педагогів 1–9-х класів. Керівником ШПДТ Носик Г.І. розроблено план роботи, укладено списки учнів і керівників, які готували роботи до захисту, проведено організаційне засідання, організована індивідуальна робота з учнями, проведення нарад з керівниками учнів. Протягом року працювали філологічна секція (українська і англійська мови), природнича (природознавство), психології і народознавства. Учні 1-8 класів разом з керівниками працювали над певними темами, частина робіт мала практичний вихід: проект з англійської мови «Ми - такі різні, але такі схожі» демонструвався учням 7-9 класів, проводилась вікторина з англійської мови, інтерактивна гра, учні знайомились з цікавою інформацією про дивовижні куточки планети, проект закликав берегти природу Землі. Виконавці проекту продемонстрували володіння іноземною мовою, а учасники – творчі здібності. Керівник Носик Г.І мала на меті заохотити учнів до вивчення і удосконалення навичок володіння англійською мовою через виконання проектів.

Учні 7-8 класів, проект «Мистецтво і голод», керівник Шаманська В.Н., відвідали літературний музей, історичний, художній музеї, брали участь у інтелектуальних районних конкурсах з метою відкрити для себе нові сторінки історії України, визначити роль мистецтва у формуванні світогляду, дізнались про роль письменників, художників, поетів, акторів у інформуванні людства про події 1932-1933 р.р. в Україні.         Учень 8 класу Мамренко М., керівник Тенета Н.В., створив буктрейлер до твору з української літератури, спробував доступними йому способами донести до учнів цінність і важливість читання художньої літератури.

Учениці 1 класу спробували свої сили у виконанні пошукових робіт з народознавства: Коганова С. розповідала про Різдво, а Гришина О. – про Великдень.

Учениці 2 класу представили роботу «Вплив кольору на емоційний стан людини». На захисті робіт учень 5 класу Міщенко Я. продемонстрував свою роботу «Космос далекий і близький», керівник Самарська Р.В.   

Учні 3-8 класів разом з керівниками працювали над певними темами, частина робіт мала практичний вихід.

Вихованці колективу вчителів та батьків НВК – активні учасники конкурсів: Міжнародного рівня: «Кенгуру», «Олімпіс», Всеукраїнського рівня: «Колосок», «Гринвіч», «Соняшник», «Патріот», «Геліантус», «Левеня», «Бобер», «Кришталева сова» тощо.

Залишається   невисоким   рівень  дитячого   травматизму. За   2015-2016 навчальний рік отримали травми у побуті 6 учнів, під час навчально-виховного процесу травм немає

Аналіз свідчить, що кількість випадків травм за 2016 рік становить 2 % від загального контингенту учнів та вихованців НВК (2014 – 3%, 2015 – 2%).

<table>
  <tr>
    <td colspan="3" rowspan="2">Всього травмовано дітей</td>
    <td colspan="6">В тому числі</td>
    <td colspan="3" rowspan="2">З них загинули, померли</td>
  </tr>
  <tr>
    <td width="20%" colspan="3">Під час навчально-виховного процесу</td>
    <td width="20%" colspan="3">В побуті</td>
  </tr>
  <tr>
    <td>2014</td>
    <td>2015</td>
    <td>2016</td>
    <td>2014</td>
    <td>2015</td>
    <td>2016</td>
    <td>2014</td>
    <td>2015</td>
    <td>2016</td>
    <td>2014</td>
    <td>2015</td>
    <td>2016</td>
  </tr>
  <tr>
    <td>5</td>
    <td>3</td>
    <td>3</td>
    <td>-</td>
    <td>-</td>
    <td>-</td>
    <td>5</td>
    <td>3</td>
    <td>3</td>
    <td>-</td>
    <td>-</td>
    <td>-</td>
  </tr>
</table>

Із таблиці видно, що травм під час навчально-виховного процесу за 2016 рік, як і за 2014-2015 роки - немає.

Випадки побутового травматизму за 2016 рік (3, з них: 2 - школа, 1 - дитсадок) стались через особисту необережність травмованих під час гри або прогулянки. Причиною травмування учнів у позаурочний час є безконтрольність за вільними часом дітей з боку батьків.

## Порівняльний аналіз випадків травматизму по НВК № 125 за 2014 – 2016 роки

![Графік]({{ site.url }}{{ site.baseurl }}/assets/images/pages/reports/2016/injures.jpg)
{: .full}

Всі випадки дитячого травматизму розглядаються особисто, комісія своєчасно готує документи, 2 примірники актів надаються відділу освіти у встановлені терміни, 1 - видається батькам травмованого учня під підпис. Щоквартально, за півроку, за рік подаються звіти у цифровому вигляді та звіти з інформацією про травмованих учнів до районного відділу освіти.

Протягом 2016 – 2017 навчального року:  відремонтовані (косметично) рекреації школи, 3 класні кімнати, завершується зовнішнє утеплення будівлі ДНЗ НВК, прочищені труби і люки зовнішньої каналізації закладу, триває заміна вікон закладу.

Необхідність приділяти увагу здоров’ю дітей у даний час стоїть дуже гостро. Аналіз відвідування занять учнями та вихованцями НВК демонструє, що захворюваність дітей щороку збільшується. За даними ТМО 12 (на серпень 2017 року) на диспансерному обліку перебуває 34% учнів закладу.

Харчування дітей під час навчального процесу є чи не найактуальнішим для освітнього закладу. Станом на травень 2015 року гарячим харчуванням охоплено 56% учнів, буфетною продукцією харчуються 96% учнів. Починаючи з вересня 2016 року в школі організовано безкоштовне харчування для 21 учня пільгових категорій.

## П’ятьом учням організоване постійне дієтичне харчування.

Питання про стан організації гарячого харчування знаходиться під постійним контролем, в тому числі обговорювалося на нараді при директорі.

Дієвими були бесіди з батьківськими громадами учнів 5 класу та 6 класу, в результаті чого гаряче харчування одержують до 70% учнів (разом з тими, хто харчується безкоштовно).

Розглядалося питання охоплення дітей гарячим харчуванням учнів 7-9 класів, але навіть і після батьківських зборів більша частина дітей з різних причин, в тому числі і з економічних, вибирають лише буфетну продукцію.

В школі в системі проводиться робота з використання здоров’язберігаючих технологій, як в процесі викладання навчальний предметів, так і в виховній роботі.

Зниженню захворюваності дітей сприяє профілактична робота педагогічного колективу НВК: заняття з вихованцями дошкільного відділення з метою попередження сколіозу, плоскостопу; запропонування учням та вихованцям фіточаїв та вітамінних комплексів,  загартування дітей, відвідування уроків фізичного виховання медичною сестрою та адміністрацією НВК з метою контролю за навантаженням учнів на уроці.

На виконання наказу МОН України № 1133 від 17.12.2002р. «Про затвердження основних орієнтирів виховання учнів 1-12 класів загальноосвітніх  навчальних  закладів  України», Наказу МОН № 641 від 16.06.15 року «Про затвердження Концепції національно-патріотичного виховання дітей і молоді, Заходів щодо реалізації Концепції національно-патріотичного виховання дітей і молоді та методичних рекомендацій щодо національно-патріотичного виховання y загальноосвітніх навчальних закладах», Наказу МОН № 768 від 16.07.15 року «Про національно-патріотичне виховання в системі освіти» педколективом НВК був проведений аналіз виховної роботи за 2016-2017 навчальний рік.

## Аналіз результатів роботи класних керівників демонструє основні напрямки навчально-виховної роботи з учнями класів на 2017-2018 навчальний рік:

- **1 клас (Прозоровська Г.В.):**
  1. Краще вивчення індивідуальних можливостей та стану здоров’я кожного першокласника;
  2. Здійснення особистісно орієнтованого навчання та виховання;
  3. Впровадження здоров’язберігаючих технологій навчально-виховного процесу;
  4. Спільна підготовка і проведення батьківських зборів;
  5. Бесіди з батьками на психолого-педагогічну тематику тощо.

  *Психологу: вести індивідуальну роботу (+дослідження) з метою психологічного супроводу розвитку особистостей учнів, дослідити рівень індивідуальної адаптації до навчання, до школи.*
- **2 клас (Литвиненко О.В.):**
  1. Продовження формування колективу (через організацію і проведення колективних творчих справ, ранкових зустрічей, тренінгів).
  2. Підвищення інтересу до навчання (через створення внутрішньокласної системи мотивації до навчання, через оцінювання з навчальних  досягнень учнів – І семестр позитивними оцінками, ІІ семестр – повністю).
  3. Вести індивідуальну роботу (Комар А., Стрижко Б.) з метою педагогічного супроводу розвитку особистості.

  *Психологу: вести індивідуальну роботу (+дослідження) з метою психологічного супроводу розвитку особистостей учнів).*
- **3 клас (Ушакова О.В.):**
  1. Продовження формування колективу (через організацію і проведення колективних творчих справ, ранкових зустрічей, тренінгів).
  2. Підвищення інтересу до навчання (через створення внутрішньокласної системи мотивації до навчання, через систему оцінювання з навчальних  досягнень учнів).
  3. Вести індивідуальну роботу (Подтоптана М., Сущенко А., Золотов А.) з метою педагогічного супроводу розвитку особистості.

  *Психологу: вести індивідуальну роботу (+дослідження) з метою психологічного супроводу розвитку особистостей учнів).*
- **4 клас (Самарська Р.В.):**
  1. Продовження формування колективу (через організацію і проведення колективних творчих справ, ранкових зустрічей, тренінгів).
  2. Підвищення інтересу до навчання (через створення внутрішньокласної системи мотивації до навчання).
  3. Вести індивідуальну роботу (Руденко К., Сущенко М.) з метою педагогічного супроводу розвитку особистості.
  4. Залучати до навчально-виховного процесу (з метою пом’якшення адаптаційного періоду у 5 класі) вчителів середньої школи.

  *Психологу: вести індивідуальну роботу (+дослідження) з метою психологічного супроводу розвитку особистостей учнів).*
- **5 клас (Іванова О.М.):**
  1. Продовжувати роботу педагогів щодо формування колективу учнів (через організацію та проведення колективних творчих справ, тренінгів, ранкових зустрічей).
  2. При плануванні виховної роботи основний орієнтир – на формування у учнів потреби користуватися суспільними нормами моралі, бути нетерпимими до аморальності інших.
  3. Підвищення інтересу до навчання (через введення внутрішньокласного рейтингу успішності серед учнів).

  *Психологу: спланувати і провести ряд тренінгів, направлених на формування вміння дітей володіти собою в складних ситуаціях, долати труднощі, проявлення волі при досягненні мети.*
- **6 клас (Черноус Г.І.):**
  1. Використовувати високий рівень сформованості класного колективу для участі у колективних творчих справах шкільного та районного рівні.
  2. Підвищення інтересу до навчання (через введення внутрішньокласного рейтингу успішності серед учнів).
  3. Вести індивідуальну роботу (Коваль М., Міщенко Я., Денисенко О.) з метою педагогічного супроводу розвитку особистості.

  *Психологу*:
    - спланувати і провести ряд тренінгів, спрямованих на формування у учнів 6 класу вміння володіти собою у складних ситуаціях, долати труднощі, проявлення волі при досягненні мети;
    - дослідження щодо адаптації учнів до середньої школи (з метою психологічного супроводу розвитку особистості).
- **7 клас (Гостєва Ю.В.):**
  1. Продовжувати роботу педагогів щодо формування колективу учнів (через організацію та проведення колективних творчих справ, участь в шкільних та районних конкурсах).
  2. З метою підвищення інтересу до навчання залучити до роботи у пошуково-дослідницькому товаристві «Мудра сова» учнів класу (Пашковський Ю., Данько Д., Бондаренко Х.).
  3. При плануванні виховної роботи  основний орієнтир – на формування у учнів потреби керуватися суспільними нормами моралі, бути нетерпимими до аморальності інших.

  *Психологу:*
    - спланувати і провести ряд тренінгів, спрямованих на формування у учнів 7 класу вміння володіти собою у складних ситуаціях, долати труднощі, проявлення волі при досягненні мети;
    - дослідження щодо адаптації учнів до середньої школи (з метою психологічного супроводу розвитку особистості).

- **8 клас (Шаманська В.Н.):**
  1. Продовжувати робу педагогів щодо формування колективу учнів (через організацію та проведення колективних творчих справ, участь в шкільних та районних конкурсах).
  2. З метою підвищення інтересу до навчання залучити до роботи у пошуково-дослідницькому товаристві «Мудра сова» учнів класу (Роговий М., Боронін Д., Цимбал Є).
  3. При плануванні виховної роботи  основний орієнтир – на формування у учнів потреби керуватися суспільними нормами моралі, бути нетерпимими до аморальності інших.

  *Психологу:*
    - спланувати і провести ряд тренінгів, спрямованих на формування у учнів 8класу вміння володіти собою у складних ситуаціях, долати труднощі, проявлення волі при досягненні мети;
    - вести індивідуальні дослідження та корекційну роботу з Годжаєвлю Є.(з метою психологічного супроводу розвитку особистості).

- **9 клас (Тенета Н.В.):**
  1. Використовувати достатній рівень сформованості класного колективу для участі у колективних творчих справах шкільного та районного рівнів.
  2. З метою підвищення інтересу до навчання залучити до роботи у пошуково-дослідницькому товаристві «Мудра сова» учнів класу (Кравцова М., Чаша М., Самодай Д.).
  3. При плануванні виховної роботи  основний орієнтир – на формування у учнів потреби керуватися суспільними нормами моралі, бути нетерпимими до аморальності інших.
  4. Вести індивідуальну роботу (Ткачова К., Переверзєва М., Демків Ю. ) з метою педагогічного супроводу розвитку особистості.

  *Психологу: провести ряд досліджень та тренінгів, спрямованих на формування у дітей доцільного рівня самокритичності, вимогливості до себе, вміння володіти собою, долати труднощі.*

У 2016-2017 навчальному році план методичної роботи педагогічного колективу НВК передбачав розширення переліку електронних методичних індивідуальних бібліотек педдосвіду, проведення тематичних тижнів, зсідань МО та ін. Необхідно відмітити творчий рівень підходу до накопичення методичних наробок,  електронних бібліотек вчителів: Носик Г.І.,Черноус Г.І., Шаманської В.Н., Товстолєс О.В., Плоскіх Д.М., Прозоровської Г.В., Тенети Н.В. Зазначаємо вчителів, які не прийняли участь у цьому блоці методичної роботи: Лубинець О.М., Ушакова О.В., Грицак Т.С.

**Враховуючи вищевикладене основними завданнями навчально-виховного комплексу є:**

- створення умов для всебічного розвитку дитини дошкільного віку, учня, формування гармонійної  особистості, зберігання та зміцнення її фізичного та психічного здоров’я;
- формування у дітей розуміння і дотримання норм загальнолюдської моралі;
- створення умов для здобуття дітьми дошкільного віку, учнями безперервної дошкільної та базової середньої освіти, розвитку їх творчих здібностей і нахилів;
- створення позитивного іміджу НВК;
- розширення дошкільного навчального закладу за замовленнями батьків;

Варіативна частина робочого навчального плану школи спрямована на поглиблене вивчення учнями української мови, історії рідного краю, англійської мови. Участь у туристсько-краєзнавчій роботі має на меті зацікавити дітей походженням свого роду, історією селища Шевченка, традиціями і звичаями українського народу.

**Основні напрямки діяльності закладу - це:**

- впровадження технологій особистісно зорієнтованого навчання;
- втілення в практику роботи проектних технологій;
- підвищення наукового, методологічного потенціалу вчителів;
- розвиток творчої діяльності учнів;
- створення умов для самореалізації учнів; інтелектуальне, моральне, естетичне та фізичне самовираження учнів;
- участь у експериментальному впровадженні технологій інклюзивного навчання.

**Мета НВК**:

- формування основних життєвих компетентностей: самоосвітньої, особистісної, пізнавальної, соціальної, компетентнісного ставлення до здоров’я;
- формування здорової, гармонійно розвинутої особистості;
- інтелектуальний і духовний розвиток учнів;
- формування позитивних якостей особистості;
- виховання національної свідомості, загальнолюдської культури;
- індивідуалізація навчання;
- практичний розвиток і задоволення інтересів і потреб учнів;
- виховання морально і фізично здорового покоління.

Школа працює за програмами родинного і національного, громадянського виховання, Школа сприяння здоров’ю, використовує елементи програми “Крок за кроком”, впроваджує курси «Цікаве спілкування», «Школа проти СНІДу», «Молодь на роздоріжжі».

## Напрямки роботи педагогічного колективу щодо підвищення якості знань учнів, формування у дітей життєвої компетентності

1. З метою удосконалення педагогічної майстерності вчителів, вихователів закладу, підвищення    інтересу учнів до вивчення навчальних предметів провести серію предметних тижнів:
  - предметів природничого циклу;
  - предметів гуманітарного циклу;
  - початкової школи;
  - психологічної служби закладу;
  - класного керівника;
  - ДНЗ НВК.
2. З метою формування цілісного уявлення дитини про оточуючий світ, для демонстрації можливостей у складанні між предметних зв’язків вчителям, що атестуються у 2018   навчальному році, провести серію відкритих інтегрованих уроків.
3. Продовжити організацію участі учнів у конкурсах «Колосок», «Соняшник», «Гринвіч», «Левеня», «Російське ведмежа» тощо.
4. Продовжити участь вчителів, вихователів у фахових конкурсах районного (міського) рівнів.
5. Вчителям-керівникам пошуково-дослідницьких учнівських робіт при виборі теми для роботи з вихованцями орієнтуватися на ті, що знаходяться у сфері навчальних предметів інваріантної частини навчального плану.
6. Організувати участь учнів НВК у районному захисті  пошуково-дослідницьких робіт.
7. Продовжити практику індивідуальної роботи з учнями з метою підготовки вихованців до участі у районному турі предметних олімпіад.

## Аналітична та контрольно-звітна діяльність

### Накази

- Накази, що заплановані на вересень 2016р. – серпень 2017р., видані.

### Звіти, довідки

- вересень: звіт про працевлаштування випускників, звіт про стан травматизму серед учнів за оздоровчий період обговорені на нараді при директорі (протокол № 1 від 07.09.2016р.).
- жовтень: довідка про відвідування уроків фізичної культури з метою контролю за рівнем фізичного навантаження на уроці обговорений на нараді при директорі (протокол №3 від 03.10.2016р.), звіт про виконання СанПіНів по НВК, довідка про стан виконання «Програми функціонування і розвитку української мови у закладі» (протокол № 3 від 10.10 2016р.).
- листопад: аналіз відвідування учнями навчальних занять, довідка «Про стан викладання предметів інваріантної частини навчального плану (музика і мистецтво), довідка «Підсумки проведення місячника дотримання чинного законодавства в частині забезпечення конституційного права дітей і молоді на освіту»(протокол № 5 від 07.11.2016р.)
- грудень: довідки «Прохід виконання програми НВК «Творча обдарованість», «Про організацію роботи з протипожежної безпеки», «Про рівень травматизму учнів за І півріччя навчального року», «Стан викладання предметів інваріантної частини навчального плану (біологія)»; аналіз відвідування учнями навчальних занять (протокол № 7 від 22.12.2016р.).
- січень: довідки «Про організацію харчування учнів у ІІ семестрі 2016-2017 н.р.», «Рівень впливу вихователів на формування особистостей вихованців» (протокол № 8 від 16.01.2017р.).
- лютий: довідки «Рівень викладання предметів інваріантної частини навчального плану (ОТМ)», «Щодо стану захворюваності на ГРВІ» (протокол № 10 від 13.02.2017р.), звіт «Про роботу колективу з ОП та БЖД» (протокол № 11 від 21.02.2017р.)
- березень: довідки «Про підготовку захисту пошуково-дослідницьких робіт учнів (товариство «Мудра сова»), «Контроль за відвідуванням навчальних занять» (протокол № 12 від 13.03.2017р.).
- квітень: Звіт «Про роботу Штабу національно-виховної роботи» (протокол № 14 від 03.04.2017р.
- травень: довідки «Про підсумки проведення ДПА у 4 класі», «Про виконання програми «Творча обдарованість» (протокол № 15 від 22.05.2017р.).

### Організація контрольно-аналітичної діяльності

1. Контроль за веденням шкільної документації

   *Контроль за веденням класних журналів, журналів гурткової роботи, ГПД, книги стану руху учнів, трудових книжок, учнівських зошитів та щоденників, журналів реєстрації інструктажів з учнями з ТБ, ДР, за виконанням графіку контрольних, лабораторних, практичних робіт, а також нагляд за проходженням колективом медичного огляду здійснювалися адміністрацією НВК систематично.*

2. Тематичний контроль

   *Протягом 2016-2017 н.р. адміністрація НВК була ознайомлена з рівнем викладання предметів інваріантної складової навчального плану (про що видані відповідні  накази та довідки):*

   - Методи і прийоми, що використовуютья на уроках музики та мистецтва, для створення ситуації успіху для адаптації учня до шкільного середовища, Ганістрат С.В., Шаманська В.Н., Іванова О.М. (1-7 кл. довідка) – вересень 2016 р.
   - Контроль за рівнем фізичного навантаження на уроці фізкультури, Христюк О.Г.,Ганістрат С.В., мед. сестра, Товстолєс О.В, (2-9 кл., довідка) – вересень 2016 р.
   - Рівень засвоєння учнями лексичного матеріалу, як спосіб побудови вільних комунікацій, Ганістрат С.В., Носик Г.І. (англ.. мова, наказ) – жовтень 2016 р.
   - Музичні заняття з вихованцями ДНЗ – методи та засоби фомування світогляду дитини,  Христюк О.Г., Дяк О.С. (ДНЗ, довідка) – жовтень 2016 р.
   - Українська мова, як засіб виховання патріота країни, Христюк О.Г.,  Ганістрат С.В., Носик Г.І. (наказ) – листопад 2016р.
   - Вплив через уроки біології на формування у учнів самостійного екологічного мислення, Христюк О.Г., Ганістрат С.В. (біологія, довідка) – грудень 2106р.
   - Контроль за веденням класних журналів (1-9 кл.) Ганістрат С.В. (запис у журналі, довідка) – січень 2017р.
   - Формування у вихованців мотивації до навчання через створення ситуації успіху під час навчальних занять в ДНЗ Христюк О.Г., Дяк О.С. (ДНЗ, довідка) – лютий 2017р.
   - Контроль за веденням класних журналів, журналів ГПД, гуртків, Христюк О.Г., Ганістрат С.В. (запис у журналі, довідка) – травень 2017р.

3. Оглядовий контроль

   *Відвідуючи уроки, заняття вчителів, вихователів : Товстолєса О.В., Іванової О.М., Ганістрат С.В., Носик Г.І., Тенети Н.В.,Христюк О.Г., Прозоровської Г.В., Лубинець О.М., Кравцової О.В., Грицак Т.С. адміністрація НВК та керівники МО звертали увагу на упровадження вчителями, вихователями нових підходів до змісту та пріоритетів при викладанні предметів, використання інноваціїних педагогічних технології, ІТ технологій, вплив на формування основних життєвих компетенцій.*

4. Персональний контроль

   *Системи роботи вчителів (Товстолєса О.В., Іванової О.М., Ганістрат С.В., Носик Г.І., Тенети Н.В.,Христюк О.Г., Прозоровської Г.В., Лубинець О.М., Кравцової О.В., Грицак Т.С.) узагальнені у вигляді візиток вчителів, у звіті роботи МО вчителів, портфоліо класів та у папках педагогічного досвіту педагогів.*

5. Випереджаючий контроль

   *Заходи, передбачені планом щодо випереджаючого контролю, виконані. ( Контроль за календарним плануванням вчителів  - Христюк О.Г., Ганістрат С.В., керівники МО; контроль за складанням планів виховної роботи - Ганістрат С.В., Шаманська В.Н.; контроль за складанням планів роботи МО вчителів -  Ганістрат С.В., керівники МО; контроль за системою бесід з ТБ (запис у журналі) - Христюк О.Г., Ганістрат С.В.; контроль роботи класних керівників із щоденниками учнів (3,4,8,9 кл.) (довідка) -  Іванова О.М.)*

## Забезпечення  виконання Законів України «Про загальну середню освіту», «Про охорону дитинства», «Про дошкільну освіту»

Всі заходи, заплановані у річному плані, виконані.

## Удосконалення НВП в НВК, ДНЗ

Заплановані засідання педрад, наради при директорі проведені, складені відповідні протоколи.

## Організація науково-методичної роботи та підвищення педагогічної майстерності педпрацівників

Робота методичних об’єднань педагогічних працівників (початкової школи, природничо-математичного циклу, гуманітарного циклу, класних керівників) спланована, проведена, складені відповідні звіти керівників МО НВК.

## Охорона здоров’я та життя дітей, охорона праці, санітарно-профілактична та оздоровча робота

Заходи щодо збереження  здоров’я та життя учнів, охорони праці, санітарно-профілактичної і оздоровчої роботи виконані.

## Фінансово-економічна та господарча діяльність

Заклад укомплектований педкадрами на 100 %. Планові заходи щодо утримання будівель та сантехнічного обладнання проведені. Проведені косметичні ремонти: рекреацій школи, утеплення фасаду дошкільного відділення НВК, 3 класних кімнат, замінені вікна на енергозберігаючі у спортивному залі та кабінетах географії та початкової школи.

## Масові заходи

Проведені традиційні свята НВК , нагороджені учасники, домінанти та переможці шкільних та районних конкурсів.

> Директор НВК № 125 О.Г.Христюк
